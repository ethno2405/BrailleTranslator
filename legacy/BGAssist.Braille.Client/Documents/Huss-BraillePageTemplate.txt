Шаблоните за страница (PageTemplate)съдържат важна информация за съставяне на окончателния вид на брайловата публикация.

Шаблонът борави с текст от поне три източника - текстът на раздела, към който се прилага, текст, написан при съставяне на шаблона, или текст, извлечен от макроси.
Шаблонът произвежда страници - фиксиран брой редове с фиксиран брой клетки, в които се поместват брайловите кодове.
Тази форма от брой редове (височина) и брой клетки )широчина) ще наричаме кутия (Box).

Шаблонът произвежда една или повече страници.
Форматът на страницата се описва чрез кутии.
Една страница е една кутия.
Кутията може да е контейнер за други кутии (ContainerBox) или за съдържание (ContentBox).
Ако страницата например трябва да има хедър, основен текст и футер, тя ще се състои от 
- една кутия контейнер за цялата страница, в която се съдържат:
-- кутия хедър;
-- кутия Основен текст;
-- кутия футер.


Кутиите имат следните характеристики:
- Тип - контейнер или съдържание;
- Височина - брой редове;
- Широчина - брой клетки (брайлови кодове);
- Име
- Описание
За Четност На Страница - с възможни стойности За четна, За нечетна, Няма значение, При без номер

Кутията от тип Контейнер има поле Списък на съдържащите се в нея кутии.
При добавяне на  кутии в този списък се извършва проверка дали добавената кутия не надхвърля височината или широчината на контейнера или дали не се препокрива с вече добавена, и  в случай на необходимост дава съобщение с предложение за коректни размери на добавената кутия. 

Кутията от тип Съдържание има следните допълнителни характеристики:
Ляво, Горе, Дясно, Долу - позиции от контейнера, където да се разположи кутията; стойности 0 означава, че позицията не е фиксирана и кутията ще се стреми да заеме цялото останало около нея пространство; стойности -1 означава, че кутията ще заеме пространства така, че да не надхвърля височината на кутията отляво на първа клетка и на широчината на кутията над първа клетка.
Минимална широчина, Минимална височина - минимален брой клетки или брой редове, които да се произведат (ако няма толкова текст, разликата между съществуващия и минимално необходимия размер се запълва с празни клетки);
Източник - от къде идва текста - възможни стойности - Текст на раздела, Хединги на раздела, Бележки под лини на раздела, Статичен текст на кутията, Макрос. 