Текстовата контрола за брайловия редактор трябва да позволява редактиране, форматиране и разглеждане (превю) на брайловата публикация.

Следва да има 3 полета:
- Дърво, съдържащо структуриращите елементи на публикацията;
- Текстов редактор - за въвеждане и форматиране на текста;
- Брайлов изглед - за извеждане на конвертиран към брайловия код текст.



----------

Дървовиден списък на структурата

Това поле, ще съдържа в дървовидна йерархия структурата на брайловата публикация. То ще има поне две основни функции:
- навигиране по редактирания текст;
- добавяне на раздели с текст, който не се съдържа в основния текст.

За навигиране по текста програмата следва да има и други възможности, включени другаде в интерфейса. Например букмаркс,  резултати от извършено търсене, списък със страниците и др.

Пример за дървото при редактиране на брайлова публикация със заглавие "Малкият принц":

Малкият принц
	Том 1
		Предна корица
		Предна корица - Гръб
		Съдържание
		Текст
		Задна корица
	Том 2
		Предна корица
		Предна корица - гръб
		Съдържание
		Текст
				Задна Корица



В тази контрола навигирането ще е по структурата на документа. Например кликването върху елемента "Том 2" ще премества курсора на текстовия редактор на това място в текста, където започва том 2.




----------

Текстов редактор

В него ще може да се въвежда текст от клавиатурата или клипборда, ще може да се форматира текста на ниво символи или абзаци.
Структурата ще може да се задава чрез команди като Нов том, Нов раздел, Нова страница. Поначало всяка публикация  като нова ще е в един том и един раздел с наименование съответно "Том 1" и "Текст". Текстът от текстовия редактор ще излиза винаги в раздел "Текст" към дадения том, но този същия том може да има и други раздели - "Предна корица", "Задна корица" и др. Тези раздели ще съдържат текст, извлечен чрез шаблоните за страница.

Изгледа на текста в текстовия редактор би могъл да е съобразен с форматирането на символите и параграфите, но ако това е трудно, би било достатъчно форматът на текущия символ и параграф да се вижда някъде - в статус бара или специално определено за целта поле.



----------

Брайлов Изглед

В него публикацията се вижда в готов за брайлов печат изглед. Би било добре това поле да е също Текстово, с видим курсор, но заключено за директно редактиране.
Текстът в тази контрола се получава чрез следните преобразувания:

1. Към всеки раздел се прилага зададения за него шаблон за страница.
1.1. Ако шаблона съдържа кутия, в която се помества текст от текстовия редактор, шаблона извлича параграф по параграф   текста от текстовия редактор и прилага за всеки параграф  зададения за него стил.
1.1.1. Стилът се прилага след като текста на текущия параграф се преобразува в брайлов код.
1.2. Ако шаблонът е с кутии, в които се съдържа написан текст, той се прилага като текста се преобразува на брайлов код.
(Има отделно описание на целия процес на преобразуване от текст ъкм брайлов код).

